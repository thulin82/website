---
author: mos
revision:
    "2016-08-04": (B, mos) Genomgången inför HT16.
    "2013-10-24": (A, mos) För info till de som blivit avregistrerade.
...
Jag har blivit avregistrerad?
==================================

Du kommer troligen hit när du blivit avregistrerad på kurserna, antingen har mos länkat dig hit för att ge dig svar på din fråga "varför har jag blivit avregistrerad" eller så har du hittat hit på egen hand, kanske för att du har fått ett mail från CSN som berättar för dig att du avbrutit dina studier och därmed ber dig betala tillbaka studielånet. 

Låt oss ta det från början, så att vi inte missar något.

<!--more-->



Jag har inte fått någon information? {#info}
------------------------------------------------------------

Informationen om 3 veckors uppropet står i välkomstbrevet, det är den första informationen som skickas ut till dig när du är antagen.

När du påbörjar din första kurs så uppmanas du att läsa artikeln ["Kom igång med kurserna"](kom-igang). Där står det i första punkten att du ombeds läsa välkomstbrevet.

Informationen om 3 veckors uppropet brukar också förekomma på andra platser som i nyheterna på ITs och högt upp på webbsidan dbwebb.se/kurser.

På ITs finns också direkta länkar till de rekommenderade studieplaner, både om du läser kursen som enskild kurs, programkurs eller som en del i kurspaketet. I studieplanerna finns utsatt när 3-veckors uppropen sker.

Oavsett det, läs nu på, så att du vet [vad 3 veckors uppropet handlar om](3-veckors-upprop).



Jag förstår, men jag är aktiv {#aktiv}
------------------------------------------------------------

Då kanske något har blivit fel. Kanske har mos fel i sin hantering, det är lätt att det smyger sig in fel när man hanterar hundratals studenter på en gång. Men, [blir det fel så går det alltid göra rätt](3-veckors-upprop#3v-fel). 

Kanske har du lämnat in på ett gammalt kurstillfälle och missat att hoppa över och lämna in på det kurstillfälle på ITs som gäller.

Kanske gjorde du klart kursen du är omregistrerad på och missade att du måste klara 3 veckors uppropet för de kurser som du har din förstagångsregistrering på. När det gäller 3 veckors uppropet så är det alltid fokus på de kurser du är registrerad på för första gången. Det tas ingen hänsyn till de kurser du är omregistrerad på.

Kanske har du varit sjuk, eller på annat sätt har en, till synes, giltig frånvaro. Egentligen finns det inget som heter giltig frånvaro, men det kan finnas mer eller mindre giltiga skäl till din frånvaro.

Kanske har du faktiskt inte gjort något alls, mer än registrerat dig på kursen. 

Kanske hade du tänkt att göra kursen lite senare och trodde att det gick bra.

Kanske gillar du inte tanken med att betala tillbaka ditt studielån/bidrag till CSN.

Oavsett orsak så är du nu avregistrerad från kursen, i praktiken innebär det att du har fått ett tidigt avbrott registrerad i ladok.



Får jag komma tillbaka? {#tillbaka}
------------------------------------------------------------


###Har du presterat enligt kraven för 3 veckors uppropet? {#prest}

I så fall, självklart. Inget problem. Kanske blev något fel, det händer. Bra att det blev uträtt. Maila dbwebb@bth.se och berätta ditt läge.



###Har du inte presterat enligt kraven för 3 veckors uppropet? {#noprest}

Då är svaret ja, och nej. För tillfället hjälper vi den student som verkligen vill vara aktiv, det innebär att man kan prestera enligt kraven för 3 veckors uppropet och därefter få tillbaka sin plats. Det är ingen regel, det är mer en hantering som logiskt verkar vettigast. Men det kan alltid komma någon utomstående och bestämma att det skall vara en annan hantering.

Du blir av med ditt tidiga avbrott när du *lämnat in redovisningarna* och *fått dem rättade* och *när resultatrapporteringen skett*. Det kan ta tid, det går inte snabbt och det går inte att skynda på. Dina inlämningar hamnar i samma kö som alla andra och rättning och resultatrapportering sker på samma villkor som för alla andra. Varken snabbare eller långsammare.

Detta är som sagt ingen regel, det är en hantering för att hjälpa den student som vill vara aktiv men har missat något. Det är den bästa hanteringen vi kan ha. Hamnar man här, så har man egentligen tappat sin studieplats och det normala svaret borde bli att söka kursen till nästa kurstillfälle.



Avslutningsvis {#avslut}
------------------------------------------------------------

Det viktigaste är att vara aktiv, och lämna in redovisningar enligt instruktionerna, då blir det bra. Då använder vi tiden på rätt sätt.

Hamnar man efter den normala studietakten så blir det strul och extra arbete, för alla inblandade.
