---
author: mos
revision:
    "2016-08-04": (C, mos) Genomgången och uppdaterad.
    "2012-09-13": (B, mos) Flyttad från blogspot och uppdaterad.
    "2011-01-21": (A, mos) Första versionen.
...
Vilken feedback får man på inlämningarna?
==================================

*När blir min inlämning rättad och vilken typ av feedback kan jag förvänta mig? • Hur får jag svar på alla mina frågor och funderingar? • Kan jag fortsätta jobba med nästa kursmoment, trots att min tidigare inlämning inte är rättad?*



Rättning av redovisningar {#rattning}
------------------------------------------

Vi rättar löpande när kurserna pågår. I slutet av varje vecka försöker vi hantera de inlämningar som är gjorda under föregående vecka. Det betyder att man normalt får vänta upp till två veckor på att få feedback på en inlämning. Ibland kan det gå fortare. Om det dröjer mer än tre veckor så har vi missat din inlämning, då kan du skicka ett mail till den som brukar rätta dina inlämningar.



Feedback på redovisningarna {#feedback}
------------------------------------------

Den feedback du får på redovisningarna ser ofta ut så här:

> "Ser bra ut. Fortsätt så."

Det betyder att någon i lärarteamet har tittat på din redovisning och bedömt att den uppfyller kraven. Feedbacken blir en avstämning på att du gjort rätt så här långt.

Om du missat något så blir du ombedd att åtgärda det, antingen till nästa kursmoment (vid mindre "förseelser") eller genom att komplettera din redovisning ("du har missat något vitalt").



Kan jag fortsätta med nästa kursmoment {#nasta}
------------------------------------------

Du behöver inte invänta feedback för att få fortsätta med nästa kursmoment. Du kan påbörja nästa kursmoment innan du fått feedback på föregående. 



Fråga för att få mer feedback {#fraga}
------------------------------------------

Ställ frågor i forumet för att få mer feedback. Har du en fundering? En direkt fråga? Ett påstående du vill ha utrett? Har mos skrivit konstig kod? Eller vill du kanske diskutera olika möjliga lösningar på ett problem? Ställ då en fråga i forumet.

På detta sätt får du ut mer av kursen, mer feedback och mer svar på dina funderingar. Fråga mycket, man lär sig av att fråga. 
