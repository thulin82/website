---
author: mos
published: "2016-11-28"
category:
    - utbildning
...
Utbildningskatalogen för 2017 är släppt
==================================

[FIGURE src="/image/snapht16/katalog-2017-omslag.jpg?w=c5&a=15,34,60,37&cf" class="right"]

BTH har släppt sin utbildningskatalog med utbudet inför hösten 2017 och vi är naturligtvis intresserade av om det finns någon webbprogrammerare som fungerar som omslagspojke/flicka, även detta året.

Sen har vi ju ett erbjudande om utbildningar för den som vill bli webbprogrammerare också, det ska vi inte glömma. Här finns båda kurspaket och program, på campus som distans.

<!--more-->

[Förra året var det Oskar](blogg/webbprogrammerar-oscar-cyklar-oss-in-i-2016) som visade upp hur man cyklar sig till en examen i webbprogrammering. Så vi har en del att leva upp till.

Vem gjorde det i år, höll webbprogrammeringsfanan högt, och dök upp i katalogen?



Filip {#filip}
-----------------------------------

På omslaget möter vi Filip. Det känns tryggt. En webbprogrammerare som nu är inne på sitt tredje och sista år. Till sommaren kan ni anställa honom, om ni erbjuder något bra.

[FIGURE src=/image/snapht16/katalog-2017-omslag.jpg?w=w2&a=9,20,40,20&cf caption="Filip är årets webbprogrammerings-omslagspojke på BTH katalogen."]

Så här säger Filip om sina studier.

[FIGURE src=/image/snapht16/katalog-2017-filip-sager.jpg?w=w2&cf&a=55,45,15,15 caption="Filip studier och framtidsplaner."]

> *Filip studerar tredje året på utbildningen WEbbprogrammering på Campus Gräsvik i Karlskrona. Fascineras över den snabbar utvecklingen som hänt inom webb och ser fram emot att veta hur webben ser ut om tio år. I framtiden ser jag mig sittandes bakom en datorskärm och gör det jag älskar mest, knacka kod.*

Gott jobbat Filip!



Emma {#emma}
-----------------------------------

Inne i katalogen hittar vi Emma på en helsida.

[FIGURE src=/image/snapht16/katalog-2017-emma.jpg?w=w2 caption="Emma finns på en helsida inuti katalogen."]

Emma säger så här.

> *Jag kunde inte så mycket om programmering innan jag började utbildningen. På gymnasiet läste jag en teknisk utbildning som inte handlade om programmering, men jag var intresserad av datorer. Nu tänker jag nästan allt i kod och har lärt mig sju olika programmeringsspråk. Kul att det är fler tjejer som upptäckt det roliga med webbprogrammering. I framtiden jobbar jag som programmerare på ett företag, eller som lärare i programmering.*

Emma har tidigare skrivit en artikel här på dbwebb om "[Webbprogrammerar-Emma besöker mässan DataTjej15](blogg/webbprogrammerar-emma-besoker-massan-datatjej15)".



Alumner Jane, Sebastian och Sanna {#alumner}
-----------------------------------

Mitt inne i katalogen hittar vi också tre tidigare studenter (alumner) som visar upp vad det har blivit av dem. Låt oss träffa Jane, Sebastian och Sanna.

[FIGURE src=/image/snapht16/katalog-2017-alumner.jpg?w=w2&cf&a=8,70,66,0 caption="Jane jobbar i huvudsak med backend programmering i PHP."]

[FIGURE src=/image/snapht16/katalog-2017-alumner.jpg?w=w2&cf&a=49,4,32,32 caption="Sebastian jobbar som webbsystemutvecklare med ett webbaserat journalsystem, både med arkitektur och operativa inslag."]

[FIGURE src=/image/snapht16/katalog-2017-alumner.jpg?w=w2&cf&a=29,5,52,32 caption="Sanna är webbprogrammerare och konsult för att utveckla nya tjänster i Angular hos Försäkringskassan."]

Vi tackar våra alumner för bidragen och önskar dem lycka till ute i arbetslivet!

[Läs mer om våra alumner och se vad de sysslar med](utbildning/vilka-jobb-har-en-webbprogrammerare).



Utbud av utbildningar inför hösten 2017 {#ht17}
---------------------------------------

Till hösten 2017 kan du söka till följande utbildningar inom webbprogrammering vid BTH.

| Utbildning | Läs mer |
|------------|---------|
| Webbprogrammering 180hp campus 100% | [BTHs web](https://www.bth.se/data-och-mjukvaruutveckling/webbprogrammering/) |
| Webbprogrammering 120hp distans 100% | [BTHs web](https://www.bth.se/distansutbildningar/webbprogrammering/) |
| Webbutveckling och programmering 30hp distans 50% | [BTHs web](https://www.bth.se/termin/20172/) | 
| Webbprogrammering och databaser 30hp distans 50% | [BTHs web](https://www.bth.se/termin/20172/) |

Informationen om kurspaketen är i skrivande stund ännu ej publicerade på BTH webben, men informationen finns i katalogen.

Du kan också läsa mer om [våra utbildningar här på dbwebb](utbildning).



Frågor?
---------------------------------------

Har du frågor om utbildningsprogrammet Webbprogrammering eller kurspaketen, campus som distans, så kan du kontakta programansvarig Mikael Roos på mos@bth.se, eller fråga honom i chatten där du också hittar en blandning av nuvarande och utexaminerade studenter.

Välkommen med din ansökan när anmälan öppnar i vår!
