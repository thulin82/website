---
author: mos
category: kursnyheter
published: "2014-01-20 13:22:44"
created: "2014-01-20 13:22:44"
...
Lärarteamet vårterminen 2014
==================================

Låt oss kika lite på vilka som jobbar med kurserna nu under vårterminen 2014. Vilket är lärarteamet som rättar dina uppgifter och sätter ditt betyg? Och vem hjälper dig i chatt och forum?

<!--more-->



Mikael Roos aka mos {#mos}
------------------------------------------------

Ni känner ju mig, om inte annat så kan ni kika på min trivsamma och välregisserade välkomsthälsning för att se hur jag ser ut just idag och hur mitt arbetsrum ser ut.

[YOUTUBE src=3qUi72Tvbow width=630 caption=Mikael visar vilka webbplatser som gäller för att komma igång.]

Eller så kan ni läsa om mig i min [väldesignade me-sida i oophp-kursens](oophp/me/kmom01/me.php) första kursmoment.

Du hittar mig enklast i chatten och du får min uppmärksamhet när du lägger in något i forumet. Det är de två platser jag framförallt hänger på, samtidigt som jag skriver, underhåller och utvecklar kursmoment eller undervisar på campus-kurser i webbprogrammering.

Här följer resten av teamet.



Jane Strandberg aka Sylvanas {#sylvanas}
------------------------------------------------

Så här kan Jane se ut.

[FIGURE src=/image/person/jane-strandberg-1.jpg?w=300&ar=16:10&cf&sharpen caption="Jane är glad." class=left]
[FIGURE src=/image/person/jane-strandberg-2.jpg?w=300&ar=16:10&cf&sharpen caption="Så här kan Jane se ut när hon sitter i en försläsningssal." class=left]

Jane är student på programmet Webbprogrammering. Jane slutför sitt examensjobb nu under vårterminen och har lite extra tid att hjälpa oss så hon kommer ta hand om rättningarna i både htmlphp- och oophp-kurserna.

Jane har rättat i dbwebb-kurserna ett par terminer nu och är ofta en tuff och hård rättare som gärna skickar tillbaka för komplettering om inlämningen inte matchar kraven.

På sin fritid är hon med i studentföreningen Mammas källare och där hjälper hon till att arrangera lanet WonderLAN som går av stapeln vid BTH två gånger om året. När Jane hänger i chatt och forum så kallar hon sig **Sylvanas**.



Leopold Olsson aka bobbzorzen {#bobbzorzen}
------------------------------------------------

Så här kan Leopold se ut.

[FIGURE src=/image/person/leopold-olsson-1.jpg?w=300&ar=16:10&cf&sharpen caption="Leopold när han var med på insparken hösten -12." class=left]
[FIGURE src=/image/person/leopold-olsson-2.jpg?w=300&ar=16:10&cf&sharpen caption="Leo med diplom och utmärkelse som årets student 2013." class=left]

Leo studerar på andra året i programmet Webbprogrammering. I höstas började Leo hjälpa till att rätta kurserna oophp och phpmvc, nu till våren gör Leo ett större grupprojekt i sina egna studier så därför räcker det gott och väl att Leo tar hand om rättningarna i phpmvc, vilket omfattar både den befintliga och den nya varianten.

Leo, eller **bobbzorzen** som han kallar sig chatt och forum, är en hård rättare och lägger vikt vid att redovisningstexterna håller måttet.

> *"Hur svårt kan det vara att räkna till 15 meningar?"*

Leo bakar gärna kakor och bjuder på när han är labbhandledare på campus-kurserna. Snickerskakan är rätt mäktig, jag lovar. Du kommer säkert att träffa bobbzorzen i chatten, det är inte omöjligt att han hellre hjälper dig än att sköta sina egna studier...



Magnus Bellstrand aka bella {#bella}
------------------------------------------------

Så här kan Magnus se ut.

[FIGURE src=/image/person/magnus-bellstrand-1.jpg?w=300&ar=16:10&cf&sharpen caption="Magnus deltog i höstens inspark för de nya studenterna." class=left]
[FIGURE src=/image/person/magnus-bellstrand-2.jpg?w=300&ar=16:10&cf&sharpen caption="Magnus har klippt sig, alla lockar är nu ett minne blott." class=left]

Magnus går nu sista året på programmet Webbprogrammering och ryktet säger att han redan har blivit lovad jobb när han slutar framåt sommaren. Under våren går Magnus det stora grupprojektet och skriver på sitt examensarbete.

Magnus kommer att sköta rättningarna på kursen javascript under våren.

På sin fritid, vilket han verkar ha mycket av med tanke på hur mycket han hinner med, så är Magnus aktiv i studentkåren - samtidigt som han har ett par extra jobb vid sidan av. Magnus är effektiv och jobbar snabbt.

I forum och chatt ser vi inte så mycket av Magnus, han har fullt upp med andra saker -- men dyker han upp så gör han det vid namnet **bella**.



Teamet kring dbwebb-kurserna {#team}
------------------------------------------------

Tillsammans är vi alltså det lärarteam som du kommer att möta under vårens kurser. 

För att allt skall fungera är det dock många fler inblandade, till exempel personal på antagningsenheten, studentcentrum, IT-helpdesk, studierektorer och resultatrapportering. Det får vi inte glömma bort.

Hoppas att vi får en bra vår tillsammans och berätta för oss hur vi sköter oss -- vi vill alltid bli bättre på hur vi hanterar dbwebb-kurserna.
