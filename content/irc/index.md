---
author: mos
revision:
    "2016-09-07": (H, mos) Utökade stycket om hangout.
    "2016-08-29": (G, mos) Lade till gitter för kurspaketare.
    "2016-08-16": (F, mos) Lade till hangouts.
    "2016-03-14": (E, mos) Länk till IRC basic commands.
    "2016-01-15": (D, mos) Stycke om Gitter.
    "2014-08-21": (C, mos) Lade till stycke om statistik.
    "2013-03-12": (B, mos) Bytte ut XChat mot HexChat.
    "2012-09-01": (A, mos) Första utgåvan.
updated: "2016-01-15 13:19:55"
created: "2012-08-09 06:59:55"
...
Chatta med IRC, Gitter och Hangouts
==================================

I kurserna används IRC och Gitter som chatt-kanaler för umgänge och handledning.



En IRC-kanal för webbprogrammerare {#webb}
--------------------------------------------------------------

Till dbwebb.se finns en IRC-kanal, `#db-o-webb` på irc-servern `irc.bsnet.se`, som används av oss som gillar webbprogrammering och webbutveckling med HTML, CSS, JavaScript, PHP och databaser med SQL tillsammans med Unix och Linux. I kanalen hänger både lärare och studenter, nya som färdigutbildade. Gemensamt för oss är att vi är intresserade av programutveckling i allmänhet och tekniker inom webbprogrammering i synnerhet. 



Handledningskanal i kurserna {#kurser}
--------------------------------------------------------------

Kanalen används som handledningskanal för kurserna, här kan du få hjälp till självhjälp, tips och råd. Hoppa in i kanalen och lyssna lite så ser du hur det fungerar. Har du en fundering så ställer du frågan, länkar till ditt problem, och hänger kvar tills någon svarar. Ibland får du hänga kvar en längre stund, förr eller senare brukar någon svara. Tålamod är en dygd.

Principen är ungefär som:

> "Hjälp någon idag, få själv hjälp imorgon, eller tvärtom..."

Man lär sig oerhört mycket på att hjälpa andra, det är en belöning i sig.



Statistik i kanalerna {#stat}
--------------------------------------------------------------

Kanalen har funnits sedan 2009 och loggas kontinuerligt. Man kan se statistiken -- som uppdateras varje morgon kl 08:00 -- på [statistik för irc-kanalen #db-o-webb](irssistats/db-o-webb.html). Alltid dyker det upp ett par träffande formuleringar i statistiken och man kan se vem som är aktiv och när. 

Ibland finns det en trevlig bild kopplad till nicket. Saknar du din bild så maila mos@dbwebb.se och ange förslagsvis din länk till gravatar.

Det finns även [statistik för kanalen #wip](irssistats/wip.html) som är för campus-studenter på programmet Webbprogrammering.



Klientprogramvara för IRC {#klient}
--------------------------------------------------------------

För att använda IRC behöver du en klientprogramvara som du använder för att koppla upp dig mor irc-servern och kanalerna som finns på servern. Här följer en lista på klienter som inte kostar något och som stödjer olika plattformar. Testa några av dem och se vilken som passar dig bäst.
 
[Irssi](http://www.irssi.org/)

: Terminalbaserad klient och fungerar i win/mac/linux, perfekt att köra ihop med terminalprogrammet screen och hela tiden vara inloggad.

[Firefox Chatzilla](https://addons.mozilla.org/en-US/firefox/addon/chatzilla/)

: Java-baserad plugin till Firefox som fungerar på alla plattformar.

[Colloquy](http://colloquy.info/)

: En klient för mac-användaren.

[HexChat](http://hexchat.org/)

: En klient för windows och linux/unix.

[Miranda](http://www.miranda-im.org/)

: En klient för windows.



Kommandon för IRC {#kommandon}
--------------------------------------------------------------

Vill du bara chatta så skriver du ditt meddelande och trycker return. Vill du göra mer så använder du kommandon. Här följer ett par så att du kommer igång.

`/help`
`/help [kommando]`

: Lär dig använda hjälpen, så är hjälp alltid nära.

`/nick [mitt användarnamn]`

: Sätt ditt egna nick, `/nick mumintrollet`, ditt användarnamn.

`/join [#kanalens namn]`

: Gå in i en kanal, `join #db-o-webb`, eller skapa en ny om den inte finns.

`/me [agera, gör något]`

: Säg om du tar en paus, `/me går och tar kaffe`.

På webbplatsen www.irchelp.org/ hittar du fler [kommandon för nybörjaren](http://www.irchelp.org/irchelp/irctutorial.html) och en [referensmanual](http://www.irchelp.org/irchelp/misc/ccosmos.html) för den som vill lära sig mer.



Chatta på Gitter {#gitter}
--------------------------------------------------------------

Som ett komplement till irc finns en chatt på Gitter vilket kan vara enklare att komma igång med för en nybörjare eller icke-irc-kunnig. Gitter har även bra appar som fungerar på mobila enheter.

Följande kanaler finns.

* [dbwebb](https://gitter.im/mosbth/dbwebb) (allmän kanal)
* [webbprogrammering](https://gitter.im/mosbth/webbprogrammering) (för programstudenter)
* [kurspaketare](https://gitter.im/mosbth/kurspaket) (för de som går något kurspaket)

Kurspaket webutv:

* [python](https://gitter.im/mosbth/python)
* [javascript1](https://gitter.im/mosbth/javascript1)
* [linux](https://gitter.im/mosbth/linux)
* [webapp](https://gitter.im/mosbth/webapp)

Kurspaket webprog:

* [htmlphp](https://gitter.im/mosbth/htmlphp)
* [oophp](https://gitter.im/mosbth/oophp)
* [phpmvc](https://gitter.im/mosbth/phpmvc)
* [javascript](https://gitter.im/mosbth/javascript)



Hangouts i olika rum {#hangout}
--------------------------------------------------------------

I kurserna har vi labbhandledning via Google Hangouts. Där kan man ställa frågor, chatta -- via video om man så vill, och dela sin skärm.

Ibland är det lärarledda hangouts och du kan fixa din egen studiegrupp i ett av rummen, med eller utan lärarstöd.


###10 + 1 rum finns {#antal-rum}

Vi har skapat 1+10 rum i hangout. Det första är samlingsrummet (hangout) och de andra är grupprum (hangout0-9). 



####Samlingsrummet {#samling}

* [dbwebb.se/hangout](hangout)

I samlingsrummet får vi plats 25 stycken och administratören behöver släppa in dig vid ditt allra första besök. Samlingsrummet måste startas igång av en administratör.

I detta rummet håller vi schemalagda genomgångar och har labbhandledning.



####Grupprum 0 till 9 {#grupprum}

* [dbwebb.se/hangout0](hangout0)
* [dbwebb.se/hangout1](hangout1)
* [dbwebb.se/hangout2](hangout2)
* [dbwebb.se/hangout3](hangout3)
* [dbwebb.se/hangout4](hangout4)
* [dbwebb.se/hangout5](hangout5)
* [dbwebb.se/hangout6](hangout6)
* [dbwebb.se/hangout7](hangout7)
* [dbwebb.se/hangout8](hangout8)
* [dbwebb.se/hangout9](hangout9)

I grupprummen får vi plats 10 i varje rum och de är alltid öppna. Vill du bara ha ett grupprum för dig och dina studentkollegor så går det bra att ta ett av grupprummen.

Grupprummen, ofta de med lägst nummer, kan också användas av lärare vid schemalagd handledning.
